---
layout: post
title: "Conversion Tracking ของ Google Ads คืออะไร และใช้ทำอะไร"
author: Purich
tags: ["Digital Marketing"]
image: img/conversion.png
date: "2020-04-14T15:11:58.000Z"
draft: false
---

Conversion Tracking ของ Google Ads การทำโฆษณาผ่านช่องทางของ Google Ads ผู้คนส่วนมากจะเข้าใจว่าเราจะสามารถวัดผลโฆษณาได้แค่เฉพาะ จำนวนคลิก (Clicks) และ การแสดงผล (Impressions) ของโฆษณาแต่ในความเป็นจริงแล้วเราสามารถติดตามพฤติกรรมและการกระทำของผู้ใช้งานที่เข้าเว็บไซต์ของเราผ่านช่องทางของโฆษณา Google Ads ได้อย่างละเอียดตามเงื่อนไขที่เราต้องการจะติดตาม ซึ่งในส่วนนี้จะเรียกว่า **Conversion** และ **วิธีการติดตั้ง conversion ทาง Google Ads จะไม่มีการเรียกเก็บค่าบริการใดๆเพิ่มเติม !!**

Conversion Tracking ข้อดี
-------------------------

*   สามาถตรวจสอบ Conversion ที่เกิดขึ้นเพื่อนำไปเปรียบเทียบกับค่าใช้จ่ายในการลงโฆษณาแต่ละแคมเปญว่าคุ้มทุนหรือไม่
*   สามารถตรวจสอบ Conversion ที่เกิดขึ้นได้ว่าเกิดจาก แคมเปญไหน, โฆษณาตัวไหนและ คีย์เวิร์ดตัวไหน
*   สามารถเปลี่ยน **การเสนอราคา** เป็น “Conversion สูงสุด” ได้ ซึ่งตัวระบบจะเก็บข้อมูลพฤติกรรมผู้ใช้ที่เคยเกิด Conversion และแสดงโฆษณาให้กับผู้ใช้ที่มีพฤติกรรมใกล้เคียงกับผู้ใช้ก่อนหน้า ซึ่งวิธีการนี้จะทำให้เราเกิด Conversion มากขึ้น

องค์ประกอบของ Google Ads Conversion
-----------------------------------

### ประเภทของ Conversion

ระบบของกูเกิ้ลจะแบ่งประเภทจุดมุ่งหมายในการโฆษณาที่ต่างกันหลักๆ 4 หัวข้อดังนี้

*   ซื้อ (Purchased) กลุ่มผู้ใช้ที่มีการกระทำซื้อสินค้าภายในเว็บไซต์ จากช่องทางโฆษณาของ Google Ads ตัวอย่างเช่น ผู้ใช้กดโฆษณาเข้ามาและทำการสั่งซื้อสินค้าหรือบริการภายในเว็บไซต์ เป็นต้น
*   โอกาสในการขาย (Lead) กลุ่มผู้ใช้ที่มีการกระทำที่นำให้เกิดโอกาสในการขายจากช่องทางโฆษณาของ Google Ads ตัวอย่างเช่น ผู้ใช้มีการแอดไลน์เพื่อสอบถามข้อมูลเพิ่มเติม, ผู้ใช้มีติดต่อโทรหาเพื่อสอบถามข้อมูลเพิ่มเติม เป็นต้น
*   การดูหน้าเว็บ (View of a key page) กลุ่มผู้ใช้ที่มีการเรียกดูหน้าเว็บสำคัญผ่านโฆษณาของ Google Ads ตัวอย่างเช่น มีการเรียกดูหน้าติดต่อเรา, มีการเรียกดูหน้าที่ผู้ลงโฆษณาต้องการสื่อสารกับผู้เข้าชม เป็นต้น
*   ลงชื่อสมัคร (Register) กลุ่มผู้ใช้ที่มีการลงชื่อสมัครจากช่องทางโฆษณาของ Google Ads ตัวอย่างเช่น ผู้ใช้มีการลงชื่อสมัครสมาชิกกับเว็บไซต์หรือสมัครรับจดหมายข่าว, ผู้ใช้มีการกรอกแบบฟอร์มขอใบเสนอราคา เป็นต้น

### มูลค่าของ Conversion (Conversion Value)

มูลค่าของ Conversion คือตัววัดมูลค่าที่ได้จาก Conversion ที่เกิดขึ้น ยกตัวอย่างเช่น หากมีการติดตั้ง conversion สำหรับการซื้อสินค้าในเว็บไซต์ – มีผู้เข้าโฆษณาผ่าน Google Ads และทำการสั่งซื้อในเว็บไซต์ ตัวระบบก็จะทำการเก็บมูลค่าการซื้อขายที่เกิดขึ้นมาเป็น Conversion value นั่นเอง ซึ่งจะถูกแบ่งออกเป็น 3 ประเภทหลักๆ ดังนี้

*   ใช้มูลค่าเดียวกันกับทุก Conversion – ใช้สำหรับ conversion ที่ทุก conversion มีราคาเท่ากัน ตัวอย่างเช่น subscription ของ Netflix เป็นต้น
*   ใช้มูลค่าต่างกันสำหรับ Conversion แต่ละรายการ – ใช้สำหรับ conversion ที่แต่ละ conversion มีราคาที่ต่างกัน ตัวอย่างเช่น การซื้อขายของออนไลน์บนเว็บไซต์
*   อย่าใช้มูลค่ากับการกระทำที่ถือเป็น Conversion นี้ – จะใช้งานก็ต่อเมื่อเรายังไม่สามารถระบุยอดขายที่เกิดขึ้นจาก conversion นี้ได้ ตัวอย่างเช่น การเกิดโอกาสในการขาย(แอดไลน์,โทรศัพท์ติดต่อ) หรือการสมัครรับข่าวสาร เป็นต้น

### กรอบเวลา Conversion (Conversion window)

ผู้ใช้งานมีการคลิกโฆษณาของเรามาครั้งแรก อาจจะไม่ได้มีการเกิด conversion เลย ซึ่งตัว กรอบเวลา conversion นี้จะเป็นการกำหนดระยะเวลาที่ผู้ใช้งานให้เรา ทางผมขอยกตัวอย่างเช่น ผมเข้าไปที่เว็บไซต์ร้านค้าหนึ่งเพื่อดูสินค้านั้น แต่ผมไม่สะดวกที่จะซื้อสินค้านั้นทันที ตัวระบบของกูเกิ้ลจะรู้ว่าผมคลิกเข้าโฆษณามาที่เว็บไซต์และกรอบเวลา conversion จะมีอายุ 30 วันนับจากวันที่คลิกโฆษณาเข้ามา อยู่มาวันดีคืนดีภายใน 30 วันผมกลับเข้ามาที่เว็บไซต์และซื้อสินค้าซึ่งเป็น conversion ของเว็บไซต์นั้น ผมจะถูกนับว่าเป็น 1 conversion ทันที เนื่องจากผมยังอยู่ในกรอบเวลาอยู่ อีกกรณีหนึ่งคือผมกลับเข้ามาที่เว็บไซต์และซื้อสินค้าเกินระยะเวลา 30 วัน ทางระบบของกูเกิ้ลจะไม่นับว่าผมเป็น conversion ที่เกิดขึ้นจากโฆษณาแล้ว

ตัว กรอบเวลา conversion มีประโยชน์คือ บางกลุ่มธุรกิจทางผู้ใช้งานอาจจะต้องใช้เวลาในการตัดสินใจนานพอสมควรจนกว่าจะเกิด conversion เช่น สินเชื่อบ้าน หรือรถยนต์ เป็นต้น ทำให้เราสามารถกำหนดกรอบเวลา conversion ให้นานขึ้นได้

### รูปแบบการระบุแหล่งที่มา (Attribution Model)

ผู้ใช้บางคนอาจจะมีการคลิกโฆษณาของเราผ่าน Google Ads มากกว่าหนึ่งตัว ซึ่งตัวระบบจะไม่รู้ว่าต้องให้เครดิตการเกิด conversion กับโฆษณาตัวไหนหรือคีย์เวิร์ดตัวไหนที่ลูกค้าเข้ามา ซึ่งตัว **รูปแบบการระบุแหล่งที่มา** จะสามารถทำให้เราเก็บข้อมูลเครดิตของ conversion ตามที่เราต้องการได้ ซึ่งแบ่งออกเป็น 5 ประเภทด้วยกัน

*   คลิกสุดท้าย (Last click) – conversion จะถูกให้เครดิตไปกับโฆษณาตัวสุดท้ายและคีย์เวิร์ดสุดท้ายที่ลูกค้าคลิกโฆษณา
*   คลิกครั้งแรก (First click) – conversion จะถูกให้เครดิตไปกับโฆษณาตัวแรกและคีย์เวิร์ดแรกที่ลูกค้าคลิกโฆษณา
*   เชิงเส้น (Linear) – conversion จะถูกให้เครดิตไปกับโฆษณาและคีย์เวิร์ดที่ผู้ใช้ค้นหาเท่าๆกัน
*   การลดลงตามเวลา (Time Decay) – conversion จะถูกให้เครดิตไปกับโฆษณาและคีย์เวิร์ดที่ใกล้เคียงไปเวลาที่เกิด conversion มากที่สุด
*   ตามตำแหน่ง – conversion จะถูกให้เครดิต 40% แก่ทั้งคลิกแรกและคลิกสุดท้าย และกระจาย 20% ที่เหลือให้คลิกอื่นๆ

วิธีการติดตั้ง Google Ads Conversion Tracking
---------------------------------------------

ในบทความนี้จะมาติดตั้งเครื่องมือวัด conversion ที่เป็นการกระทำง่ายๆ เช่น การคลิกปุ่มแอดไลน์ หรือปุ่มเบอร์โทรศัพท์ในเว็บไซต์ เพื่อที่จะได้ทำการวัดผลว่ามีลูกค้าจากโฆษณากูเกิ้ลเข้ามาคลิกปุ่มเหล่านี้เพื่อทำการติดต่อสอบถามข้อมูลหรือเกิดโอกาสในการขายให้กับเรา โดยขั้นตอนแรกเลย จะต้องมีการติดตั้ง Google Tag Manager ลงบนเว็บไซต์เสียก่อน หากยังไม่มีการติดตั้งรหัสติดตามลงบนเว็บไซต์ ทางผู้ศึกษาวิธีการติดตั้งผ่านบทความ **Google Tag Manager วิธีใช้ และการจัดการแท็กเบื้องต้น** ส่วนสำหรับผู้ที่ติดตั้งเรียบร้อยแล้ว เรามาเริ่มกันเป็นขั้นตอนๆกันเลย

[

Google Tag Manager วิธีใช้ และการจัดการแท็กง่ายๆ

Google Tag Manager รู้จักกับประโยชน์ของเครื่องมือนี้ และวิธีการใช้งานเบื้องต้นผ่านการติดตั้ง Google Analytics

![](https://purich.co/icons/icon-512x512.png)Purich PumiwatanaPurich

![](https://webmeupdigital.com/content/images/2020/04/google-tag-manager.png)

](https://purich.co/google-tag-manager/)

ขั้นตอนแรกเลยให้ทำการเข้าสู่ระบบบัญชี Google Ads ที่เว็บไซต์ [https://ads.google.com/](https://ads.google.com/) จากนั้นกดไปที่เมนูด้านขวามือบนที่เขียนว่า "TOOLS & SETTINGS" (เครื่องมือและการตั้งค่า) และคลิกไปในส่วนที่เขียนว่า Conversions อยู่ในส่วนของ "MEASUREMENT" (การวัดผล) สังเกตได้จากไอคอนรูปนาฬิกาทราย จากนั้นให้กดไปที่ปุ่มเครื่องหมายบวกสีนํ้าเงิน หรือถ้าหากใครยังไม่เคยสร้างเลย ระบบจะขึ้นปุ่มเขียนว่า "+ Conversion" ให้ทำการกดคลิก

![](https://webmeupdigital.com/content/images/2020/04/image-7.png)

ขั้นตอนถัดไประบบจะให้เลือกว่าเราต้องการที่จะจะติดตั้ง Conversion ไว้ที่แพลตฟอร์มตัวไหน ซึ่งในที่นี้เราจะเลือกอันแรกสุด "เว็บไซต์"

![](https://webmeupdigital.com/content/images/2020/04/image-8.png)

ขั้นต่อถัดไประบบจะให้เราตั้งค่า Conversion พื้นฐานโดนในบทความนี้เราจะมายกตัวอย่างวิธีการแทร็กปุ่มไลน์ หากผู้อ่านต้องการจะแทร็กการคลิกปุ่มไลน์ สามารถตั้งค่าตามนี้ได้เลย

*   หมวดหมู่ -> อื่นๆ
*   ชื่อ Conversion -> แอดไลน์
*   มูลค่า -> อย่าใช้มูลค่ากับการกระทำที่ถือเป็น Conversion นี้ (เนื่องจากเราไม่สามารถตรวจสอบมูลค่าการใช้จ่ายผ่านการแอดไลน์หรือโทรศัพท์ได้ เพราะลูกค้าจะไปจบการขายที่ช่องทางของไลน์หรือโทรศัพท์แทน)
*   จำนวน -> รายการเดียว (สำหรับโอกาสในการขายเช่น แอดไลน์ หรือ โทรศัพท์ ให้ใช้เป็นรายการเดียว)

เมื่อตั้งค่าตามนี้เรียบร้อยแล้วให้เลื่อนลงมาด้านล่างจะสังเกตเห็นปุ่มสีนํ้าเงินที่เขียนว่า "สร้างและดำเนินการต่อ" สามารถกดคลิกได้เลย

![](https://webmeupdigital.com/content/images/2020/04/image-9.png)

ขั้นตอนถัดไประบบจะให้เลือกวิธีการติดตั้ง Conversion ที่เราพึ่งทำการสร้างขึ้นมา ซึ่งในบทความนี้เราจะใช้ Google Tag Manager ในการติดตั้ง ให้คลิกไปที่ "ใช้ Google Tag Manager" ด้านขวาสุด หลังจากนั้นแล้วระบบจะให้ข้อมูลที่สำคัญเรามา 2 อย่างคือ รหัส Conversion และ ป้ายกำกับ Conversion ซึ่งในขั้นตอนถัดไปเราจะนำข้อมูลทั้ง 2 ชุดนี้ไปติดตั้งผ่าน Google Tag Manager กัน (อย่าพึ่งปิดหน้า Google Ads เนื่องจากเราจะต้องเอาข้อมูลมาใส่)

![](https://webmeupdigital.com/content/images/2020/04/image-11.png)

ขั้นตอนถัดไปให้เข้าไปที่หน้าเว็บไซต์ [https://tagmanager.google.com/](https://tagmanager.google.com/) หลังจากนั้นให้กดไปที่ปุ่ม "New Tag" (แท็กใหม่) เพื่อทำการสร้างแท็กใหม่ และคลิกที่ไอคอนกลมๆสีเทาๆในส่วนของ Tag Configuration (การกำหนดค่าแท็ก) ระบบจะให้เลือกแท็กที่เราต้องการจะติดตั้ง ในที่นี้เราจะเลือกแท็กลำดับที่ 4 จากด้านบนสุดที่ชื่อว่า Google Ads Conversion Tracking (เครื่องมือวัด Conversion ของ Google Ads)

![ติดตั้ง Google Ads Conversion ผ่าน Google Tag Manager](https://webmeupdigital.com/content/images/2020/04/image-6.png)

ขั้นตอนถัดไประบบจะให้เรากรอกข้อมูล รหัส Conversion และ ป้ายกำกับ Conversion ที่ได้มากจากบัญชี Google Ads ของเรา ให้เราคัดลอกจากหน้า Google Ads มาใส่ได้เลย ในส่วนของช่อง Conversion Value, Order ID และ Currency Code ให้เราเว้นว่างไปได้เลย เนื่องจากเราต้องการแท็กแค่การคลิกปุ่มแอดไลน์เท่านั้น ไม่ได้ต้องการจะแท็กคำสั่งซื้อ

![](https://webmeupdigital.com/content/images/2020/04/image-12.png)

ขั้นตอนถัดไปจะเป็นขั้นตอนการกำหนดเงื่อนไขการทำงานให้กับ Google Tag Manager ว่าให้ส่งข้อมูลนับ 1 conversion แอดไลน์ ก็ต่อเมื่อมีผู้ใช้ที่มาจากโฆษณามาคลิกที่ปุ่มแอดไลน์บนเว็บไซต์ของเรา โดยสามารถทำตามรูปด้านล่างนี้ได้เลย

![](https://webmeupdigital.com/content/images/2020/04/Apr-05-2563-19-59-54.gif)

หลังจากทำเสร็จเรียบร้อยให้ทำการกดปุ่ม Save เพื่อทำการบันทึกการตั้งค่าของแท็กที่เราตั้งค่าไว้ ขั้นตอนสุดท้าย เราจะทำการนำสิ่งที่เราตั้งค่ากันไปใช้งานจริงในเว็บไซต์ โดยผู้อ่านสามารถทำตามขั้นตอนด้านล่างนี้ได้เลย

![](https://webmeupdigital.com/content/images/2020/04/Apr-05-2563-20-13-59.gif)

เท่านี้ก็เป็นอันเสร็จเรียบร้อย สามารถกลับมาที่หน้าต่างของบัญชี Google Ads กดปุ่ม ถัดไป และกดปุ่ม เสร็จสิ้น ได้เลย หลังจากนั้นผู้อ่านจะสังเกตเห็นตารางอยู่และมีข้อมูลของตัว conversion แอดไลน์อยู่ในตารางนั้น โดยหลังทำการติดตั้งเรียบร้อยแล้ว ข้อมูลจะเริ่มมีการบันทึก conversion ที่เกิดขึ้นผ่านในเว็บไซต์ของเราผ่านผู้ใช้ที่คลิกโฆษณาเข้ามาและมากดปุ่มแอดไลน์ที่อยู่บนเว็บไซต์เรา